فتح المحضر اليوم حداشر تسعة ألفين واحد وعشرين الساعة ستة وأربعين دقيقة مساءا بسرايا النيابه نحن فلان وكيل النيابه وفلان سكرتير التحقيق
 
اليوم وأثناء تواجدنا بسراي النيابة حيث ورد إلينا المحضر رقم مية واحد وتمانين سبعة وتلاتين أحوال في حداشر تسعة ألفين واحد وعشرين والمحرر بمعرفة أمين شرطة فلان والثابت به حضور المواطن فلان المقيم في الروضة بدمياط وأبلغ بأنه أحد شهود الواقعة أثناء عمله بنهر النيل أسفل كوبري الجامعة بتطهير النيل من الحشائش في واقعة المحضر رقم تلاتة وسبعين سبعة وتمنين لسنة ألفين واحد وعشرين إداري وبسؤاله إستدلالا قال انه عثر على جثة موجودة وسط الحشائش على سطح المياه واكتشف أنها جثة شخص يرتدي ملابسه بالكامل وقام بإبلاغ شرطة المسطحات والإنقاذ النهري وقاموا بإنتشال الجثة من النهر وأخذوها في سيارة الإسعاف هذا وثابت بالمحضر محرر بمعرفة الرائد فلان المؤرخ في حداشر تسعة ألفين واحد وعشرين والمحرر عن غياب المدعو فلان 

وعثر بملابس الجثه على مبلغ مالي تسعون جنيه وميداليه خشبيه مدون عليها المهندس فلان وعليه فقد سار إثبات ذلك وتم التحفظ على المضبوطات هذا وقد أشرنا على الأوراق بما يفيد النظر بتاريخ اليوم وبمناسبة تواجد المدعو فلان خارج غرفة التحقيق دعوناه بداخلها وشرعنا في سؤاله بالآتي أجاب 

اسمي فلان واحد وأربعين سنة سائق حفار ومقيم الروضه مركز فارسكور دمياط وأحمل تحقيق شخصية رقم واحد اتنين تلاته أربعه 

حلف اليمين

سين ما هي طبيعة عملك

 جيم أنا سائق حفار من حوالي عشرون عام وأنا بقالي أربعة أشهر شغال بالحفر على نهر النيل من سمنود 

سين ما هي تفصيلات ما حدث

جيم اللي حصل إن أنا النهاردة كنت شغال بالحفار عند كوبري الجامعة بالمنصورة وفجأة وأنا تحت كوبري المنصورة كنت بلم العفش والمخلفات اللي في نهر النيل لمحت جثمان شخص مش باين من ملامحه حاجة وعليه هدومه كلها وانا اطلع على تليفوني وصورت وقلت يمكن انا مش واخد بالي بركز في الصور لقيتها جثة وناديت عالناس اللي جنب مني على الشط فقولت فيه جثة على الفور والناس بلغت شرطة المسطحات المائيه والإنقاذ النهري ولما وصل هناك عميد شرطة قالي طلع الجثة بالكراكة بتاعتك وحطها على الشط وفعلا سمعت كلامه وطلعت الجثة ببطء شديد جدا وحطتها على الشط هناك الضباط فتشو ولقيو معاه ميدالية مكتوب عليها حروف وفلوس لقيت كمان خمسين جنيه وجواها فلوس تانيه أربعين جنيه وهو ده كل اللي حصل

سين فين وامتى وأين حدث ذلك 

جيم الكلام ده حصل النهاردة الصبح الساعة حداشر ونص صباحا تحت كوبري الجامعه بالمنصورة بنهر النيل

سين ما سبب ومناسبة تواجدك بالزمان والمكان سالفي الذكر 

جيم أنا كنت شغال بالكراكة كان مطلوب مني من إدارة حماية النيل يعني أشيل كل الأعشاب والمخلفات والعفشة اللي موجودة في نهر النيل 

سين وما هي الحالة التي كان عليها الجثمان تحديدا 

جيم أول ما شوفت الجثة وأنا راكب الكراكة كنت شايف راجل لابس هدومه وملامحه مش باينة على ضهره على النيل وكان لابس هدوم بنطلون تقريبا كحلي أو أزرق غامق وتشيرت أسمر مدون عليه عبارة باللغه الإنجليزية فلما أنا نزلت من على الكراكة
بعد ما حطيت الجثة عالشط نزلت أبص عليها مع الناس اللي كانت واقفة والضباط كانوا بيطلعوا حاجات من جيوبه والريحة كانت صعبة جدا معرفتش أقف أكتر من كده وقفت بعيد لحد ما الإسعاف وصل

سين وهل تم تفتيش الشخص المتوفى إلى رحمة مولاه انذاك 

جيم أيوه

سين وما الذي اسفر عنه ذلك التفتيش
 
جيم هما لقيو جوه جيوبه ميدالية كان مكتوب عليها كلام بس

سين وهل أبصرت سمات بجثمان المتوفى إلى رحمة مولاه

جيم انا شفت انه وشه ممسوح وملامحه مش باينة مكنتش شايف شعره ولا جلده بس أخدت بالي من راسه إن الجلد متسلخ منها من ناحية الصلع

سين وما الذي تسبب في وفاة المتوفي إلى رحمة الله 

جيم أنا معرفش إيه اللي تسبب في موته وأنا معرفش هو ميت هنا بقاله قد إيه أنا لاقيته بالصدفة

ملحوظه وقد قمنا بفض الحرز المرفق بالأوراق بعد أن تأكدنا من أختامه وسلامة بياناته بتتبين لنا أن في داخله مبلغ مالي وقدرة تسعون جنية وعملة ورقية فئة خمسون جنيه معاملتين فئة العشرين جنيه وكذا ميدالية مدون عليها عبارة المهندس فلان وبعرضهم على الحاضر أمامنا أقر لنا بأن تلك المضبوطات هي خاصة بالمتوفى إلى رحمة مولاه وعليه رأينا إثبات ذلك تمت الملحوظة

سين ما قولك فيما جاء بأقوالك بمحضر جمع الاستدلالات المؤرخ في حداشر تسعة ألفين واحد وعشرين تلوناها عليك

جيم ايوة هي دي أقوالي اللي انا قولتها في محضر الشرطة وانا معرفش هو مات إزاي بفعل فاعل ولا قضاء وقدر

سين هل تعرفت على الشخص المتوفى

جيم ماعرفش بس الضباط هما اللي يعرفوا وانا بعد كدة بعدت عن مسرح الجريمة روحت أكمل شغلي

ملحوظة وقد قمنا باستلام عدد أربعة صور ملتقطة بمعرفة فلان تمهيدا لطباعتها وإرفاقها بالتحقيقات تمت الملحوظة 

سين هل لديك أقوال أخرى 
تمت أقواله

ملحوظة قمنا بتحريز الكيس البلاستيكي وبداخله المبلغ المالي والميدالية الخاصين بالمجني عليه المتوفي إلى رحمة مولاه فلان وقمنا بوضعهم داخل مظروف ابيض اللون ودوننا على الحرز بياناته وجمعنا عليه بالجمع الأبيض في عدد ثلاثة مواضع تمت الملحوظة وأقفل المحضر عقب إثبات ما تقدم وقررنا الآتي 
أولا يصرف الحاضر من سراي النيابه
 ثانيا يطلب المدعو فلان لجلسة صباح باكر اتناشر تسعة ألفين واحد وعشرين 
 ثالثا يستعجل تنفيذ قراراتنا السابقة
رابعا يرفق الحرز بالتحقيقات لحين صدور القرار
